Jak dobrać magazyn energii do fotowoltaiki?

Spis treści.

Jak dobrać magazyn energii do fotowoltaiki?
      Optymalna pojemność magazynu energii dla instalacji fotowoltaicznej 5 kW.
Jaki magazyn energii do instalacji 6 kW i 10 kW?
      Zależności pomiędzy pojemnością a mocą magazynu.
      Optymalizacja fotowoltaiki dzięki magazynom energii.

Jak dobrać magazyn energii do fotowoltaiki, aby był dostosowany do potrzeb użytkownika? Na rynku dostępnych jest wiele modeli o różnych parametrach, takich jak pojemność, moc i typ baterii, dlatego warto wiedzieć, na co zwrócić uwagę. Przy doborze odpowiedniego rozwiązania istotne jest określenie potrzeb energetycznych danego gospodarstwa domowego lub firmy oraz zapoznanie się z opcjami oferowanymi przez dostawców magazynów energii. Dowiedz się, jaki magazyn energii do instalacji fotowoltaicznej wybrać, aby maksymalnie wykorzystać energię słoneczną i obniżyć rachunki!

Jak dobrać magazyn energii do fotowoltaiki?

Dobór magazynu energii do fotowoltaiki wpływa na efektywność całego systemu PV. Magazyn energii pozwala na przechowywanie nadwyżek energii wyprodukowanej przez panele słoneczne, co zwiększa niezależność energetyczną i umożliwia optymalizację zużycia energii. Jest on niezbędny w sytuacjach, gdy produkcja przekracza bieżące zapotrzebowanie lub występują przerwy w dostawach prądu z sieci energetycznej. W przypadku awarii warto mieć także zasilanie awaryjne UPS, które zapewnia nieprzerwaną pracę ważnych urządzeń.

Zastanawiając się nad tym, jak duży magazyn energii do fotowoltaiki wybrać, należy zwrócić uwagę na jego pojemność, która powinna być dostosowana do mocy instalacji PV. Zaleca się przyjęcie wskaźnika od 1 do 1,5 kWh na każdy 1 kWp mocy szczytowej instalacji. Na przykład, dla instalacji o mocy 6 kWp, właściwy magazyn energii powinien mieć pojemność od 6 do 9 kWh. Przy wyborze magazynu energii warto również wziąć pod uwagę specyfikę działania całego systemu, w tym ilość i moc takich rzeczy jak panele fotowoltaiczne, z których pozyskiwana jest energia. Polecane są także zestawy fotowoltaiczne, które umożliwiają kompleksowe podejście do pozyskiwania i magazynowania energii słonecznej. Wybór gotowego zestawu fotowoltaicznego z magazynem energii ułatwia proces instalacji i optymalizacji systemu, zapewniając, że wszystkie elementy są idealnie dopasowane i efektywnie współpracują.

Optymalna pojemność magazynu energii dla instalacji fotowoltaicznej 5 kW

Przy podejmowaniu decyzji, jaki magazyn energii do instalacji fotowoltaicznej 5 kW wybrać, należy uwzględnić pojemność magazynu, która powinna być dostosowana do rzeczywistych potrzeb energetycznych gospodarstwa domowego. Z kolei koszty zakupu i instalacji magazynu powinny być porównane z potencjalnymi oszczędnościami na rachunkach za energię elektryczną.

Aby dobrać magazyn energii do fotowoltaiki o mocy 5 kW, warto kierować się wskaźnikiem, który zakłada, że na każdy 1 kWp mocy instalacji przypada od 1 do 1,5 kWh pojemności magazynu. Dla instalacji o mocy 5 kW oznacza to, że odpowiedni magazyn energii powinien mieć pojemność od 5 do 7,5 kWh. Obliczenie pozwala na przechowanie energii wystarczającej do zaspokojenia zapotrzebowania na prąd wtedy, gdy produkcja z paneli jest ograniczona, np. w nocy lub przy słabej pogodzie. Takie magazyny energii są idealnym rozwiązaniem dla średnich gospodarstw domowych, umożliwiającym przechowywanie wystarczającej ilości energii na okres od 6 do 18 godzin w zależności od zużycia.

Jaki magazyn energii do instalacji 6 kW i 10 kW?

Zastanawiając się nad tym, jaki magazyn energii do instalacji 6 kW będzie odpowiedni, warto kierować się takimi samymi obliczeniami. Oznacza to, że dla instalacji o mocy 6 kW odpowiedni będzie magazyn energii o pojemności od 6 do 9 kWh. Taka pojemność pozwala na efektywne przechowywanie nadwyżek energii w słoneczne dni i wykorzystanie ich wieczorem lub w okresach o mniejszym nasłonecznieniu. Energia z magazynu o mocy 6–9 kWhwystarczy na zasilenie podstawowych urządzeń domowych przez kilka godzin, zwiększając autokonsumpcję oraz niezależność od dostaw z sieci.

A jaki magazyn energii do instalacji fotowoltaicznej 10 k W będzie najlepszy? Dla tego systemu zalecany magazyn energii powinien mieć pojemność od 10 do 15 kWh. Taka pojemność pozwala na przechowywanie znacznych nadwyżek energii słonecznej, które można wykorzystać w godzinach wieczornych lub przy niskim nasłonecznieniu.

Zależności pomiędzy pojemnością a mocą magazynu

Dobór magazynu energii do fotowoltaiki jest kluczowy, ale ważne jest także zrozumienie różnic między pojemnością a mocą magazynu. Pojemność, mierzona w kilowatogodzinach (kWh), wskazuje, ile energii może być zgromadzone w magazynie. Natomiast moc, mierzona w kilowatach (kW), określa maksymalną szybkość ładowania i rozładowywania magazynu. W praktyce oznacza to, że pojemność decyduje o tym, ile energii jest dostępne do wykorzystania, podczas gdy moc wpływa na wydajność dostarczania tej energii. Znajomość tych parametrów jest niezbędna, aby dobrać odpowiedni magazyn energii do fotowoltaiki, który spełni Twoje potrzeby energetyczne.

Optymalizacja fotowoltaiki dzięki magazynom energii

Przy podejmowaniu decyzji, jak dobrać magazyn energii do fotowoltaiki, warto uwzględnić pojemność dopasowaną do potrzeb energetycznych gospodarstwa, a także moc i żywotność urządzenia. Istotne są również warunki techniczne instalacji PV, które wpływają na to, jaki typ magazynu najlepiej współpracuje z danym systemem.

SunTrack jako autoryzowany dystrybutor ma w swojej ofercie montaż magazynów energii, w tym przemysłowe magazyny energii, magazyny energii AlphaESS oraz magazyny energii Victron Energy. Dodatkowo w naszym asortymencie znajdują się niezbędne do wytwarzania energii produkty, i są to:

    panele fotowoltaiczne na jacht,
    zestaw fotowoltaiczny do kampera,
    zestawy fotowoltaiczne do grzania wody,
    akumulatory do paneli fotowoltaicznych.

Dzięki tym produktom użytkownicy mogą dostosować swoje systemy energii odnawialnej do różnych potrzeb i warunków. Oferujemy pełne wsparcie techniczne oraz najwyższą jakość usług popartą ponad 15-letnim doświadczeniem zawodowym.

Jak dobrać wielkość magazynu energii?

Dobór wielkości magazynu energii do fotowoltaiki nie jest prosty. Zbyt mała bateria powoduje zwiększony pobór prądu z sieci, ale jest na ogół bardziej opłacalna niż duży magazyn energii. Duży magazyn energii natomiast, to duży wydatek. Jak zatem dobrać magazyn energii do fotowoltaiki?

Przygotowaliśmy przewodnik, aby pomóc dobrać optymalną wielkość magazynu energii.

Planujesz założyć instalację fotowoltaiczną? Sprawdź, ile to kosztuje.

Rynek magazynów energii do domu

W Polsce rośnie popularność domowych magazynów energii. Bardzo przyczynił się do tego program Mój Prąd, w ramach którego, w edycji Mój Prąd 5.0 złożono 10 054 wnioski o dotacje do magazynów energii (o dotacje do instalacji fotowoltaicznych wnioskowano 89 177 razy).

W programie Mój Prąd 6.0 z kolei, do połowy stycznia 2025 r. złożono niemal 74 tys. wniosków, z czego 32,5 tys. zawierało wniosek o dotację do magazynu energii.

Dla porównania, w Niemczech w 2024 r. zainstalowano 580 tys. domowych magazynów energii (w 2023 r. montaży było 594 tys.). W sumie, w Niemczech zamontowano już 1,8 mln domowych magazynów energii do fotowoltaiki.

Natomiast na innym dynamicznie rosnącym rynku – w Australii – w 2024 r. zamontowano 28 tys. magazynów energii do fotowoltaiki, a łączna ich liczba osiągnęła poziom niemal 122 tys.

Pojemność i moc magazynu energii

Rozmiar magazynu energii jest określany za pomocą pojemności. Istotne jest jednak rozróżnienie pomiędzy pojemnością użytkową (netto) a pojemnością całkowitą (brutto).

Podział na pojemność netto i brutto jest ważny, gdyż nie powinno się wykorzystywać całej pojemności baterii litowo-jonowej, gdyż mogłoby to nieodwracalnie uszkodzić baterię. Pojemność użyteczna, określana jest również jako głębokość rozładowania (DoD – Depth of Discharge), i w większości baterii litowo-jonowych wynosi od 90% do 95% (aczkolwiek niektórzy producenci, w warunkach gwarancyjnych dopuszczają inne wartości).

Magazyny energii składają się najczęściej z modułów bateryjnych o pojemności od 2,5 kWh do 7 kWh, które są najczęściej są dostępne w pojemnościach od 2,5 kWh do 13 kWh, przy czym im większa pojemność, tym na ogół niższy koszt jednej kilowatogodziny (kWh) pojemności.

Drugim ważnym parametrem magazynu energii, oprócz pojemności, jest jego moc, gdyż rozmiar to nie wszystko. Jeśli akumulator ma dużą pojemność, ale małą moc, będzie długo dostarczał energię, ale niewiele urządzeń da się nim zasilić równocześnie.

Moc magazynu energii a pojemność

Istnieje zależność pomiędzy mocą a pojemnością magazynu energii. Wartość mocy wynosi na ogół połowę lub nieco więcej wartości pojemności, np. bateria o pojemności 5 kWh może mieć 5 kW mocy.
Niektóre magazyny energii mają wartość mocy odpowiadającą wartości pojemności, np. pojemność 10 kWh a moc 10 kW.
Czym większa moc, tym szybciej można naładować magazyn energii i jednocześnie tym więcej urządzeń może on równocześnie zasilać.
Różnice pomiędzy kW, kWh i kWp znajdziesz w linku.

Po co magazyn energii do domu?

Magazyny energii są montowane, aby obniżyć rachunki za prąd, oraz czasami dodatkowo jako zasilanie awaryjne.
Cena sprzedaży energii z fotowoltaiki

Aby magazyn energii był opłacalny, powinna być odpowiednio duża różnica pomiędzy ceną sprzedaży energii z fotowoltaiki a ceną zakupu prądu z elektrowni. Zmiany cen od czerwca 2022 r. można zobaczyć na poniższej grafice (wykres nie uwzględnia zamrożenia cen prądu):
sprzedaż energii z fotowoltaiki cena
Cena sprzedaży prądu z fotowoltaiki

Opłacalność magazynu energii jest tym większa im niższe są ceny sprzedaży energii w systemie net-billing. Natomiast dla porównania, instalacja fotowoltaiczna jest tym bardziej opłacalna, im wyższe są ceny sprzedaży energii z fotowoltaiki.
Opłacalność magazynu energii do domu

Największy wpływ na opłacalność ma cena magazynu energii do domu. Natomiast oprócz ceny, duże znaczenie ma liczba cykli ładowania / rozładowania, jaką magazyn energii będzie wykonywał.

Poniżej porównanie opłacalności zakupu magazynu energii do fotowoltaiki, w zależności od rocznej liczby cykli ładowania / rozładowania.

Sposób wyliczenia okresu zwrotu pokazano w materiale o opłacalności magazynów energii. Kalkulacja nie uwzględnia degradacji baterii.

Zwiększając liczbę cykli z 220 do 300 rocznie, znacznie skraca się okres spłaty baterii, ponieważ bateria jest intensywniej wykorzystywana.

Im mniejsza pojemność magazynu energii, tym większa liczba cykli ładowania i rozładowania rocznie, ponieważ wiosną i latem możemy naładować i rozładować baterię energią z fotowoltaiki częściej niż jeden raz dziennie. Jednak wadą wyboru mniejszej pojemności baterii jest mniejsza możliwość zmniejszenia rachunków za prąd.

Zobaczmy, jak wielkość magazynu energii wpływa na rachunki za prąd. Wykresy poniżej pokazują, ile można zaoszczędzić na rachunkach za prąd w zależności od wielkości baterii:

Wpływ pojemności magazynu energii na wysokość rachunków za prąd. Instalacja 5,6 kWp, zużycie prądu 5.000 kWh rocznie, zakup prądu 1 zł/kWh, odsprzedaż prądu 0,3 zł/kWh; wykresy nie uwzględniają utraconych dochodów z odsprzedaży prądu

Akumulator o pojemności 4,6 kWh może zmniejszyć rachunki za prąd ok. 1.200 zł rocznie (niebieska linia). Wiosną i latem rachunki za prąd przy takiej baterii zmaleją ok. 130 – 140 zł miesięcznie. W przypadku magazynu energii o pojemności 9,2 kWh, rachunki za prąd wiosną i latem zmniejszą się o ok. 250 zł miesięcznie, a w skali roku o 2.100 zł.

Zwiększając pojemność do 13,8 kWh, oszczędności rosną już jednak nieznacznie, bo do 2.300 zł rocznie.

Widać zatem, że wzrost pojemności magazynu energii ma znaczenie tylko do pewnego poziomu, o czym będzie jeszcze więcej poniżej.

Planujesz założyć instalację fotowoltaiczną? Sprawdź, ile to kosztuje.

Jak dobrać magazyn energii do fotowoltaiki

Generalnie, dobór optymalnej wielkości magazynu energii nie jest prosty i ilu instalatorów tyle metod doboru pojemności baterii. Wynika to z faktu, iż, aby zrobić to precyzyjnie, należy uwzględnić sporo czynników:

    przyszłą cenę prądu,
    wysokość zużycia prądu,
    cenę zakupu i montażu magazynu energii,
    trwałość baterii,
    rozmieszczenie modułów fotowoltaicznych i moc instalacji PV,
    dostępność ewentualnych dofinansowań.

Producenci najczęściej udzielają 10-letniej gwarancji na magazyny energii do domu, aczkolwiek ośrodek badawczy Fraunhofera zakłada, iż baterie będą pracować nawet 15 lat. Wiele zależy jednak od intensywności ich eksploatacji.

    Co wpływa na degradację baterii i co robić, aby ją ograniczyć możesz się dowiedzieć z artykułu o trwałości baterii litowo-jonowych.

Autokonsumpcja z magazynem energii

W systemie net-billing najważniejsza jest autokonsumpcja, czyli zużycie własne energii z fotowoltaiki. W przypadku instalacji fotowoltaicznych przyłączanych na zasadach net-billingu, oddawanie energii elektrycznej do sieci jest mało opłacalne, ponieważ ceny sprzedaży prądu z fotowoltaiki są na ogół dość niskie.

Średnio wykorzystuje się ok. 20 – 30% prądu z fotowoltaiki na potrzeby własne. Instalacja fotowoltaiczna wytwarza latem w godzinach południowych najwięcej energii, która przy ładnej pogodzie najczęściej nie jest wykorzystywana.
Pojemność magazynu energii a zużycie własne

Na podstawie wielomiesięcznych badań w Wielkiej Brytanii ustalono, iż poziom autokonsumpcji energii z fotowoltaiki można zwiększyć nawet do 90%. Taki poziom zużycia własnego jest jednak na ogół niepraktyczny, dlatego na ogół, montaż baterii powoduje wzrost zużycia własnego do ok. 40 – 60 procent:

Mała pojemność magazynu energii nie zwiększy istotnie autokonsumpcji, ale będzie bardziej opłacalna, gdyż zwiększy liczbę cykli ładowania / rozładowania magazynu energii. Z drugiej strony duży magazyn energii może znacznie zwiększyć zużycie własne, ale będzie mało opłacalny.

Jak widać jednak na wykresie, montaż zbyt dużego magazynu energii nie zwiększa istotnie autokonsumpcji, a więc wraz ze wzrostem pojemności baterii maleje opłacalność inwestycji.
Jak obliczyć wielkość magazynu energii do domu?

Metody są różne. Można spotkać ogólne zalecenie dotyczące jednej kilowatogodziny (kWh) pojemności magazynowania na kilowat (kW) zainstalowanej mocy PV. Innym razem sugerowany jest zakres od 0,9 kWh/kW do 1,6 kWh/kW, ale to, co łączy te sposoby, to fakt, że często prowadzą one do znacznego przewymiarowania akumulatora.

Niektórzy instalatorzy biorą pod uwagę zużycie energii elektrycznej w domu. Jednak „zasada 1 do 1” jest często stosowana również w tym przypadku, więc na przykład przy rocznym zużyciu energii elektrycznej wynoszącym 5.000 kWh zalecany jest bank energii o pojemności 5 kWh i instalacja fotowoltaiczna o mocy 5 kW.
Trzy reguły doboru wielkości magazynu energii

Generalna można przyjąć, że magazyn energii powinien być montowany jedynie wówczas, gdy dostępna jest wystarczająca nadwyżka energii z fotowoltaiki. W takim przypadku wielkość baterii powinna być dostosowana zarówno do poziomu zużycia energii elektrycznej, jak i wielkości systemu fotowoltaicznego. Poniższe zasady mogą pomóc w doborze ekonomicznego magazynu energii i uniknięciu przewymiarowania:

    Magazyn energii powinien być instalowany tylko wówczas, gdy dostępna jest nadwyżka energii z fotowoltaiki. Moc instalacji PV powinna zatem wynosić co najmniej 0,5 kW na 1.000 kWh/a zużycia energii elektrycznej.
    Magazyn energii nie powinien być zbyt duży w stosunku do instalacji fotowoltaicznej. W tym celu użyteczna pojemność baterii powinna być ograniczona do maksymalnie 1,5 kWh na 1 kW mocy PV.
    Wielkość magazynu energii powinna być również dostosowana do zużycia prądu poprzez ograniczenie pojemności użytkowej do maksymalnie 1,5 kWh na 1.000 kWh/rok zużycia prądu. Wartość ta odpowiada w przybliżeniu przeciętnemu zużyciu energii elektrycznej w nocy.

W oparciu o powyższe zasady, inżynierowie z berlińskiej uczelni HTW opracowali rekomendację dotyczącą zalecanej górnej granicy pojemności użytkowej dla magazynów energii w domach jednorodzinnych. Dzięki temu powinno się uniknąć przewymiarowania baterii i niepotrzebnego wydatku pieniędzy.

Tabela poniżej przedstawia zależność pomiędzy wielkością instalacji fotowoltaicznej, zużyciem prądu w domu a wielkością magazynu energii:
dobór pojemności magazynu energii
Zalecana górna granica użytecznej pojemności magazynu energii do domu, zależna od wielkości instalacji PV i rocznego zużycia prądu. Źródło: HTW Berlin

Maksymalny zalecany rozmiar akumulatora zależy przede wszystkim od dostępnej mocy instalacji fotowoltaicznej i rocznego zużycia energii elektrycznej. Oba czynniki należy wziąć pod uwagę przy doborze wielkości magazynu energii.

Na przykład, jeśli system fotowoltaiczny ma moc 10 kW, a w domu zużywa się 4.000 kWh/rok, użyteczna pojemność baterii nie powinna przekraczać 6 kWh. Jeśli zużycie energii elektrycznej jest dwukrotnie wyższe, użyteczna pojemność baterii może być większa i wynosić do 12 kWh. Wybór jeszcze większego magazynu energii spowoduje jedynie nieznaczny wzrost autokonsumpcji. Wynika to z faktu, że wzrost bieżącego zużycia prądu z fotowoltaiki wynikający z każdej dodatkowej kWh pojemności baterii staje się coraz mniejszy (zobacz wykres powyżej).

Do obliczenia opłacalności zakupu magazynu energii, możesz również wykorzystać nasz kalkulator:
